# Laboratory-Work-2-1.2
Лабораторна робота 2-1.2 Ставровський 05.03.19
Версія 2
Програма заповнює масив значеннями, зчитаними з файлу або заданими за допомогою клавіатури, обробляє його й виводить результати у файл. Якщо після введення довжина робочої частини дорівнює 0, то програма закінчує роботу. 
Вимоги до виконання 
1. Означити клас із прихованими атрибутами в об’єктах: вказівник на динамічний масив, довжина масиву, довжина робочої частини масиву. Ціла константа 100 має бути іменована й означена як атрибут класу (прихований статичний атрибут). 
Методи та дружні функції класу: 
–	конструктор без параметрів: вказівник у об’єкті встановлюється на початок динамічного масиву, довжиною якого є значення атрибуту класу, робоча довжина 0;
–	обробка масиву: така сама, як у попередній версії, але довжина масиву під час обробки може збільшуватися;
–	оператор >> заповнення масиву числами з потоку типу istream (довжина масиву при введенні може збільшитися); якщо потоком є cin, то перед уведенням кожного значення має бути запрошення з індексом елемента, який отримує значення.
–	оператор << виведення значень елементів масиву у потік типу ostream; 
–	деструктор: знищує динамічний масив, якщо він був створений;
–	прихований метод збільшення довжини масиву: довжина подвоюється, а якщо вона нульова, то створюється масив, довжина якого – значення атрибуту класу. 
2. Програма має працювати з об’єктом описаного класу. 
3. Головна функція викликає функцію обробки вказівки користувача про спосіб заповнення масиву. Ця функція виводить підказку про подальші дії: 1 – заповнити масив з файлу, 2 – ввести числа за допомогою клавіатури, 9 – закінчити роботу. У відповідь на запрошення користувач вводить ціле число. Якщо це число відмінне від 1, 2, або 9, то програма знову виводить підказку й запрошення. Функція повертає число 1, 2 або 9, отримане від користувача.
4. Перед уведенням з файлу головна функція запитує шлях до файлу. Його задає користувач. У разі невдалого відкривання файлу шлях запитується й уводиться повторно. 
5. Під час кожного виділення вільної пам’яті програма виводить в новий рядок екрана повідомлення MEMORY ALLOC:, довжину масиву та кількість виділених байтів. Якщо виділити ділянку пам’яті потрібної довжини неможливо, то програма виводить таке саме повідомлення й кількості, після них слово ERROR і закінчує роботу. 
6. Перед виведенням масиву головна функція запитує шлях до файлу. Його задає користувач. Числа у файл виводити по 4 (чотири) на рядок. Останній рядок може бути неповним. Стовпчики вирівняти за правим краєм. Дані у файлі мають бути такими, щоб у подальшому їх можна було ввести в цій же програмі. 
7. Написати окрему допоміжну програму, яка створює текст з псевдовипадковими цілими числами для основної програми. Створити хоча б один файл, під час зчитування якого з’являється повідомлення про виділення пам’яті. 
